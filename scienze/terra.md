# Scienze della terra
Nel 1957 vengono stanziati molti fondi di ricerca in vari aspetti dello studio della terra, soprattutto per scopi bellici. 

## Paleomagnetismo
Grazie a questi viene scoperto il **paleomagnetismo**, ossia le rocce conservano "memoria" della direzione del campo magnetico terrestre, che è a sua volta generato dal meccanismo della **dinamo ad autoeccitazione**. Una volta innescato il magnetismo terrestre quindi si autosostiene. Questa spiegazione non è completa, ma è la migliore che abbiamo.

==Se la solidificazione di una roccia avviene in presenza di un campo magnetico allora i campi magnetici degli atomi si allineano ad esso.== Questo comportamento è tipico delle rocce basaltiche, ma anche di quelle sedimentarie contenenti materiale ferroso.

Studi fatti su varie rocce hanno rivelato l'apparente **migrazione dei poli**, ossia rocce provenienti da periodi o luoghi diversi indicano poli nord diversi che si sono spostati con movimenti diversi.
Questa apparente migrazione è un punto a favore della deriva dei continenti.

Inoltre studi su rocce di vari periodi presenti nello stesso luogo hanno mostrato varie **inversioni** dei poli. Cronologicamente possiamo dividere la storia in epoche normali, nelle quali la polarità magnetica è la stessa di adesso, ed epoche inverse, in cui è inversa. Anche all'interno di queste epoche sono avvenuti degli eventi di inversione per periodi ristretti.