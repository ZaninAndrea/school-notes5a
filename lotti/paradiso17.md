# Paradiso XVII

> Qual venne a Climenè, per accertarsi
di ciò ch’avëa incontro a sé udito,
quei ch’ancor fa li padri ai figli scarsi; 3

Il padre di Fetonte per assicurare al secondo di essere suo padre gli presta il carro del sole, Fetonte perde il controllo e iniziare a bruciare la Terra, quindi il padre lo deve uccidere.

> tal era io, e tal era sentito
e da Beatrice e da la santa lampa
che pria per me avea mutato sito. 6

Dante è nella stessa situazione di Fetonte, e tale era sentito da Beatrice e da Cacciaguida [che nel canto precedente si era spostato nella croce di anime]

L'elemento comune tra Dante e Fetonte è il modo in cui si sentono a fare la domanda, ossia con una sorta di timore per la risposta.

> Per che mia donna «Manda fuor la vampa
del tuo disio», mi disse, «sì ch’ella esca
segnata bene de la interna stampa: 9
> 
> non perché nostra conoscenza cresca
per tuo parlare, ma perché t’ausi
a dir la sete, sì che l’uom ti mesca». 12

Beatrice: "Di ciò che devi dire in modo che ti si capisca, non perché noi sappiamo cosa vuoi, ma perché ti abitui a dire ciò che vuoi"

> «O cara piota mia che sì t’insusi,
che, come veggion le terrene menti
non capere in trïangol due ottusi, 15
> 
> così vedi le cose contingenti
anzi che sieno in sé, mirando il punto
a cui tutti li tempi son presenti; 18

Captatio Benevolentia: tu puoi vedere ciò che accade prima che accada, così come le menti terrene capiscono che in un triangolo non ci possono essere 2 angoli ottusi.
Il punto è Dio.

> mentre ch’io era a Virgilio congiunto
su per lo monte che l’anime cura
e discendendo nel mondo defunto, 21
> 
> dette mi fuor di mia vita futura
parole gravi, avvegna ch’io mi senta
ben tetragono ai colpi di ventura; 24
> 
> per che la voglia mia saria contenta
d’intender qual fortuna mi s’appressa:
ché saetta previsa vien più lenta». 27

Mentre ero con Virgilio nell Purgatorio e nell'Inferno mi furono dette cose brutte sul mio futuro, io sono preparato a tutto ma vorrei sapere cosa mi aspetta per prepararmi.

> Così diss’ io a quella luce stessa
che pria m’avea parlato; e come volle
Beatrice, fu la mia voglia confessa. 30
> 
> Né per ambage, in che la gente folle
già s’inviscava pria che fosse anciso
l’Agnel di Dio che le peccata tolle, 33
> 
> ma per chiare parole e con preciso
latin rispuose quello amor paterno,
chiuso e parvente del suo proprio riso: 36

Scioglimento di ogni dubbio, si risolvono le profezie criptiche che gli erano state fatte.

Non attraverso ambiguità, in cui la gente folle si invischiava giàa prima dell'inizio del cristianesimo, ma con preciso latino rispose

> «La contingenza, che fuor del quaderno
de la vostra matera non si stende,
tutta è dipinta nel cospetto etterno; 39
> 
> necessità però quindi non prende
se non come dal viso in che si specchia
nave che per torrente giù discende. 42

Tutto ciò che succede, che per voi è limitato dalla vostra esperienza, tutta è dipinta nel cospetto eterno, la prescienza di Dio però non diventa necessità [no predestinazione], come una persona che dalla riva di un torrente che guarda una nave e sa dove andrà.

> Da indi, sì come viene ad orecchia
dolce armonia da organo, mi viene
a vista il tempo che ti s’apparecchia. 45

Quindi io ti posso dire che cosa ti succederà tra poco.

> Qual si partio Ipolito d’Atene
per la spietata e perfida noverca,
tal di Fiorenza partir ti convene. 48

Come Ippolito dovette fuggire da Atene, a causa di Fedra, così tu devi partire da Firenze.

Gli elementi comuni sono l'esilio e l'innocenza

> Questo si vuole e questo già si cerca,
e tosto verrà fatto a chi ciò pensa
là dove Cristo tutto dì si merca. 51

Tutto ciò sta venendo escogitato in Chiesa. Riferimento alla Chiesa attraverso l'episodio di Gesù che entra nel tempio e trova i mercanti.

> La colpa seguirà la parte offensa
in grido, come suol; ma la vendetta
fia testimonio al ver che la dispensa. 54

Alla parte offesa verrà attribuita anche la colpa dalla voce popolare

> Tu lascerai ogne cosa diletta
più caramente; e questo è quello strale
che l’arco de lo essilio pria saetta. 57
> 
> Tu proverai sì come sa di sale
lo pane altrui, e come è duro calle
lo scendere e 'l salir per l'altrui scale. 60

Lascierai tutto ciò che ami, questa è la prima conseguenza dell'esilio [usa l'immagine della freccia].
Tu scoprirai che mangiare il cibo altrui è salato e come è difficile chiedere aiuto agli altri

> E quel che più ti graverà le spalle,
sarà la compagnia malvagia e scempia
con la qual tu cadrai in questa valle; 63
> 
> che tutta ingrata, tutta matta ed empia
si farà contr’ a te; ma, poco appresso,
ella, non tu, n’avrà rossa la tempia. 66

Ma la cosa che ti darà più pena sarà l'empia compagnia e che se la prenderà con te, ma in poco tempo saranno loro a patire

> Di sua bestialitate il suo processo
farà la prova; sì ch’a te fia bello
averti fatta parte per te stesso. 69

E ciò che faranno sarà prova della loro bestialità, al punto che sarà stata una cosa positiva rimanere da te.

> Lo primo tuo refugio e ’l primo ostello
sarà la cortesia del gran Lombardo
che ’n su la scala porta il santo uccello; 72
> 
> ch’in te avrà sì benigno riguardo,
che del fare e del chieder, tra voi due,
fia primo quel che tra li altri è più tardo. 75

Il tuo primo rifugio sarà la famiglia degli Scaligeri, che di te avrà un riguardo tale, che tra voi 2 il fare precederà il chiedere, al contrario di come succede di solito.

> Con lui vedrai colui che ’mpresso fue,
nascendo, sì da questa stella forte,
che notabili fier l’opere sue. 78
> 
> Non se ne son le genti ancora accorte
per la novella età, ché pur nove anni
son queste rote intorno di lui torte; 81
> 
> ma pria che ’l Guasco l’alto Arrigo inganni,
parran faville de la sua virtute
in non curar d’argento né d’affanni. 84
> 
> Le sue magnificenze conosciute
saranno ancora, sì che ’ suoi nemici
non ne potran tener le lingue mute. 87
> 
> A lui t’aspetta e a’ suoi benefici;
per lui fia trasmutata molta gente,
cambiando condizion ricchi e mendici; 90
> 
> e portera’ne scritto ne la mente
di lui, e nol dirai»; e disse cose
incredibili a quei che fier presente. 93

Elogio sperticato degli Scaligeri
All'interno di questa famiglia non potrai non notare Cangrande della Scala [*che allora aveva solo 9 anni*], che fin dalla nascità è stato impresso dall'influsso di Marte [*stella degli spiriti combattenti per la fede*], che lo porterà a fare grandi cose.
Le sue opere non sono ancora conosciute solo perché è piccolo. Le prime scintille della sua virtù consisteranno nel non risparmiare soldi e energie nell'aiutare gli altri.
Attraverso di lui molti cambiarono condizione, ricchi e mendicanti.
E disse cose [*a Dante*] che furono incredibili anche ai presenti

> Poi giunse: «Figlio, queste son le chiose
di quel che ti fu detto; ecco le ’nsidie
che dietro a pochi giri son nascose. 96
> 
> Non vo’ però ch’a’ tuoi vicini invidie,
poscia che s’infutura la tua vita
vie più là che ’l punir di lor perfidie». 99

Questa è la spiegazione delle cose che ti sono state dette, ma non pensar male di chi pensa male di te, perché la tua vita va più in la della tua punizione.

> Poi che, tacendo, si mostrò spedita
l’anima santa di metter la trama
in quella tela ch’io le porsi ordita, 102
> 
> io cominciai, come colui che brama,
dubitando, consiglio da persona
che vede e vuol dirittamente e ama: 105

L'anima rimanendo in silenzio crea l'atmosfera per completare il discorso. L'atteggiamento di Dante è quello di colui che vuole un consiglio da una persona di cui si fida molto, ma che ha paura di ascoltarlo

> «Ben veggio, padre mio, sì come sprona
lo tempo verso me, per colpo darmi
tal, ch’è più grave a chi più s’abbandona; 108
> 
> per che di provedenza è buon ch’io m’armi,
sì che, se loco m’è tolto più caro,
io non perdessi li altri per miei carmi. 111

"Vedo, padre mio, che il destino mi si sta avvicinando, per colpirmi così duramente, che sarebbe ancora più tragico se non resistessi; perché è bene che io mi armi di provvidenza [che io sia provvidente], in modo che se mi è tolto il luogo più caro [Firenze], devo fare in modo che non perde gli altri luoghi per i miei carmi"

> Giù per lo mondo sanza fine amaro,
e per lo monte del cui bel cacume
li occhi de la mia donna mi levaro, 114
> 
> e poscia per lo ciel, di lume in lume,
ho io appreso quel che s’io ridico,
a molti fia sapor di forte agrume; 117

Inferno --> Purgatorio --> Paradiso
Se io scrivo tutto ciò che ho visto molti non lo gradiranno

> e s’io al vero son timido amico,
temo di perder viver tra coloro
che questo tempo chiameranno antico». 120
> 
> La luce in che rideva il mio tesoro
ch’io trovai lì, si fé prima corusca,
quale a raggio di sole specchio d’oro; 123

Se io però non parlo non avrò la gloria poetica. Il fatto di chiedere consiglio fa risplendere l'anima ancora di più

> indi rispuose: «Coscïenza fusca
o de la propria o de l’altrui vergogna
pur sentirà la tua parola brusca. 126
> 
> Ma nondimen, rimossa ogne menzogna,
tutta tua visïon fa manifesta;
e lascia pur grattar dov’ è la rogna. 129

Certamente chi ha la coscienza sporca non lo gradirà, ma tu, rimossa ogni menzogna, racconta tutto ciò che hai visto e non preoccuparti delle conseguenze.

> Ché se la voce tua sarà molesta
nel primo gusto, vital nodrimento
lascerà poi, quando sarà digesta. 132
> 
> Questo tuo grido farà come vento,
che le più alte cime più percuote;
e ciò non fa d’onor poco argomento. 135

Perché se ciò non sarà gradito sul momento, sarà molto positiva una volta recepita.
Questo tuo grido farà come il vento che percuote le alte cime.

> Però ti son mostrate in queste rote,
nel monte e ne la valle dolorosa
pur l’anime che son di fama note, 138
> 
> che l’animo di quel ch’ode, non posa
né ferma fede per essempro ch’aia
la sua radice incognita e ascosa, 141
> 
> né per altro argomento che non paia».

Questo è il motivo per cui a Dante è stato permesso di vedere il Paradiso, il Purgatorio e l'Inferno: per essere una medicina, che colpisce come il vento i famosi, perché l'ascoltatore non si interessa di chi è sconosciuto e dei fatti poco noti.
