# Paradiso Canto XV

> Benigna volontade in che si liqua
sempre l’amor che drittamente spira,
come cupidità fa ne la iniqua, 3
> 
> silenzio puose a quella dolce lira,
e fece quïetar le sante corde
che la destra del cielo allenta e tira. 6

La volontà buona, in cui si manifesta sempre l'amore ben diretto alla stessa maniera in cui la cupidità [in contrasto con benigna volontade] lo fa nella cattiva volontà, fece stare in silenzio quella dolce lira e quietò le sante corde che la mano di Dio allenta e tira [i beati smettono di cantare].

> Come saranno a’ giusti preghi sorde
quelle sustanze che, per darmi voglia
ch’io le pregassi, a tacer fur concorde? 9
>  
> Bene è che sanza termine si doglia
chi, per amor di cosa che non duri
etternalmente, quello amor si spoglia. 12

Non saranno sorde a ggiuste preghiere quelle anime, che per darmi la voglia di pregarle, furono concordi a tacere
È bene che soffra in eterno, chi per amore di qualcosa di effimero [le cose terrene], si spogli dell'amore eterno di Dio.

> Quale per li seren tranquilli e puri
discorre ad ora ad or sùbito foco,
movendo li occhi che stavan sicuri, 15

Come in un cielo sereno e puro passa un rapido fuoco [stella cadente], muovendo gli occhi che stavano fermi [la nostra reazione]

> e pare stella che tramuti loco,
se non che da la parte ond’ e’ s’accende
nulla sen perde, ed esso dura poco: 18

Sembra una stella che si sposti, ma il punto da cui essa parte e si accende non perde nessuna stella, ed esso dura poco

> tale dal corno che ’n destro si stende
a piè di quella croce corse un astro
de la costellazion che lì resplende; 21

Alla stessa maniera come la luminosità di una stella cadente attrae la nostra attenzione, una stella della costellazione della croce corse

> né si partì la gemma dal suo nastro,
ma per la lista radïal trascorse,
che parve foco dietro ad alabastro. 24

non si divise la stella dalla croce [attraverso metafora della gemma], ma a tal punto era luminosità, che parve fuoco dietron all'alabastro [che aumenta la luminosità]

> Sì pïa l’ombra d’Anchise si porse,
se fede merta nostra maggior musa,
quando in Eliso del figlio s’accorse. 27

Così pia si porse l'ombra di Anchise, se dobbiamo dare credito alla maggior musa [Virgilio], come quando nei Campi Elisi si accorse del figlio.

Focus su Anchise

> «O sanguis meus, o superinfusa
gratïa Deï, sicut tibi cui
bis unquam celi ianüa reclusa?». 30

Uso solenne del latino
superlativo del superlativo: grazia che è infusa per definizione, ma in questo caso è superinfusa

O sangue mio, o grazia di Dio sovrabbondante, come a te a chi mai è stata aperta la porta del cielo per 2 volte?

> Così quel lume: ond’ io m’attesi a lui;
poscia rivolsi a la mia donna il viso,
e quinci e quindi stupefatto fui; 33

Esperienza stupefacente di Dante

> ché dentro a li occhi suoi ardeva un riso
tal, ch’io pensai co’ miei toccar lo fondo
de la mia gloria e del mio paradiso. 36

Dante crede di aver raggiunto il massimo della gloria e del paradiso (anche se sappiamo che poi va avanti)

> Indi, a udire e a veder giocondo,
giunse lo spirto al suo principio cose,
ch’io non lo ’ntesi, sì parlò profondo; 39

Ineffabilità passiva

Questánima provoca gioia solo al sentirlo e al vederlo, aggiunse al principio [la frase in latino] aggiunse cose che io non intesi, da tanto che fu profondo.

> né per elezïon mi si nascose,
ma per necessità, ché ’l suo concetto
al segno d’i mortal si soprapuose. 42

non ha parlato volutamente così nascosto [incomprensibile], ma per necessità, perché ciò che stava dicendo era troppo elevato per la comprensione dei mortali

> E quando l’arco de l’ardente affetto
fu sì sfogato, che ’l parlar discese
inver’ lo segno del nostro intelletto, 45
> 
> la prima cosa che per me s’intese,
«Benedetto sia tu», fu, «trino e uno,
che nel mio seme se’ tanto cortese!». 48

Quando ritornò a parlare in maniera comprensibile a me, la prima cosa che capì fu "Sii benedetto, trino e uno, che nel mio seme sei tanto cortese"

Ringraziamento a Dio per essere stato cortese con Dante.

> E seguì: «Grato e lontano digiuno,
tratto leggendo del magno volume
du’ non si muta mai bianco né bruno, 51
> 
> solvuto hai, figlio, dentro a questo lume
in ch’io ti parlo, mercé di colei
ch’a l’alto volo ti vestì le piume. 54

Questo digiuno [nel senso di attesa]