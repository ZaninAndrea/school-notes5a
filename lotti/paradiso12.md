# Paradiso Canto XII

> Sì tosto come l’ultima parola
la benedetta fiamma per dir tolse,
a rotar cominciò la santa mola; 3

La benedetta fiamma --> San Tommaso

> e nel suo giro tutta non si volse	
prima ch’un’altra di cerchio la chiuse,
e moto a moto e canto a canto colse;	6

Un secondo cerchio si aggiunge in perfetta sintonia

> canto che tanto vince nostre muse,	
nostre serene in quelle dolci tube,
quanto primo splendor quel ch’e’ refuse.	9

Canto che vince perfino le sirene come il raggio diretto supera per splendore e luminosità il raggio riflesso.

Coblas capfinidas --> *canto a canto colse, \\\\ canto*
sinestesia: suono-gusto-luce


> Come si volgon per tenera nube	
due archi paralelli e concolori,
quando Iunone a sua ancella iube,	12
> 
> nascendo di quel d’entro quel di fori,	
a guisa del parlar di quella vaga
ch’amor consunse come sol vapori,	15
> 
> e fanno qui la gente esser presaga,	
per lo patto che Dio con Noè puose,
del mondo che già mai più non s’allaga:	18
> 
> così di quelle sempiterne rose	
volgiensi circa noi le due ghirlande,
e sì l’estrema a l’intima rispuose.	21

Similitudine per spiegare il moto dei 2 cerchi [*ghirlande di sempiterne rose*].
All'interno della similitudine ci sono 3 sotto similitudini caratterizzate da mitologia, poesia e teologia:
- quando Giunone ordina alla sua ancella Iube (Iride) di andare sulla terra
- il cerchio interno nasce da quello esterno, come il parlare di quella che si era dispersa nel bosco e che è rimasta solo voce a causa dell'amore (Eco) come il sole scioglie i vapori.
Anche qui una sinestesia
- l'arcobaleno è il simbolo del patto tra Dio e Noè

concolori --> riferimento all'arcobaleno

> Poi che ’l tripudio e l’altra festa grande,	
sì del cantare e sì del fiammeggiarsi
luce con luce gaudïose e blande,	24

FESTA!

> insieme a punto e a voler quetarsi,	
pur come li occhi ch’al piacer che i move
conviene insieme chiudere e levarsi;	27

contemporaneamente è in grado di fermarsi, così come è difficile muovere le palpebre assimetricamente e invece è semplice la simmetria.

> del cor de l’una de le luci nove	
si mosse voce, che l’ago a la stella
parer mi fece in volgermi al suo dove;	30

dall'interno delle nuove luci proviene una nuova voce e Dante si gira verso di quella come un ago verso la Stella Polare

> e cominciò: «L’amor che mi fa bella	
mi tragge a ragionar de l’altro duca
per cui del mio sì ben ci si favella.	33
> 
> Degno è che, dov’ è l’un, l’altro s’induca:	
sì che, com’ elli ad una militaro,
così la gloria loro insieme luca.	36

Dio mi spinge a ragionare e esaltare anche l'altro duca [alla latina, conduttore dell'ordine] dato che si è parlato così bene del mio. Come loro hanno combattuto insieme è giusto che abbiano lo stesso riconoscimento

> L’essercito di Cristo, che sì caro	
costò a rïarmar, dietro a la ’nsegna
si movea tardo, sospeccioso e raro,	39
> 
> quando lo ’mperador che sempre regna	
provide a la milizia, ch’era in forse,
per sola grazia, non per esser degna;	42
> 
> e, come è detto, a sua sposa soccorse	
con due campioni, al cui fare, al cui dire
lo popol disvïato si raccorse.	45

L'esercito di Cristo, che gli era costato la vita, aveva difficoltà a seguirlo [3a immagine della Chiesa]. Dio interviene in aiuto della Chiesa non perché se lo meriti, ma solo per grazia.
Si ritorna alla metafora della sposa del canto XI

> In quella parte ove surge ad aprire	
Zefiro dolce le novelle fronde
di che si vede Europa rivestire,	48
> 
> non molto lungi al percuoter de l’onde	
dietro a le quali, per la lunga foga,
lo sol talvolta ad ogne uom si nasconde,	51
> 
> siede la fortunata Calaroga	
sotto la protezion del grande scudo
in che soggiace il leone e soggioga:	54

Proprio quando Zefiro soffia e crea questa vitalit, una nuova primavera [della Chiesa].

Non può essere solo occidente, perché sarebbe negativo, quindi diventa il luogo da cui nasce la primavera.

Poi si riferisce all'Oceano Atlantico, dove il sole si riposa dopo una giornata affannata.
Non molto lontano siede la fortunata città di Calaroga [fortunata perché vi è nato Calaroga] in Castiglia.

Il simbolo della castiglia è 

![Escudo_de_Castilla_y_Leon.png](images/escudodecastillayleon.png)

Da un lato il leone è soggiogato dalla torre, dall'altro la soggioga.

> dentro vi nacque l’amoroso drudo	
de la fede cristiana, il santo atleta
benigno a’ suoi e a’ nemici crudo;	57
> 
> e come fu creata, fu repleta	
sì la sua mente di viva vertute,
che, ne la madre, lei fece profeta.	60

Prima ancora che nascesse [come fu creata la sua mente] la sua mente era così fervente che fece della madre profeta.

Si riferisce ad un sogno profetico della madre in cui un cane bianco e nero con una fiaccola in bocca incendia il mondo.
Bianco e nero --> colori del saio dei domenicani
fiaccola --> sapienza
Questo è un evento positivo in quanto metaforico

> Poi che le sponsalizie fuor compiute	
al sacro fonte intra lui e la Fede,
u’ si dotar di mutüa salute,	63
la donna che per lui l’assenso diede,	
vide nel sonno il mirabile frutto
ch’uscir dovea di lui e de le rede;	66
e perché fosse qual era in costrutto,	
quinci si mosse spirito a nomarlo
del possessivo di cui era tutto.	69
Domenico fu detto; e io ne parlo	
sì come de l’agricola che Cristo
elesse a l’orto suo per aiutarlo.	72

Per parlare del battesimo utilizza il sacramento del matrimonio.
L'uno ha giovato all'altro.
Salute --> salus --> salvezza
Nel battesimo lui viene salvato dal peccato ed entrando a far parte della chiesa la salva.
La donna è la madrina, che acconsente per lui al battesimo, vede nel sonno i frutti di lui e dei suoi eredi, ossia l'ordine domenicano.
Da qui [dal paradiso] venne l'idea del suo nome, perché fosse il possessivo di Dio [Domenico --> del Signore].
Dio lo elegge per aiutarlo [corrispondente ai 2 sigilli del canto 11]

> Ben parve messo e famigliar di Cristo:	
ché ’l primo amor che ’n lui fu manifesto,
fu al primo consiglio che diè Cristo.	75
> 
> Spesse fïate fu tacito e desto	
trovato in terra da la sua nutrice,
come dicesse: “Io son venuto a questo”.	78

Si vedeva fin dall'infanzia il suo destino: lo trovano più volte per terra come se dicesse io sono venuto per questo.

> Oh padre suo veramente Felice!	
oh madre sua veramente Giovanna,
se, interpretata, val come si dice!	81

Felice di nome e di fatto, Giovanna di nome e di fatto.
Macarismos reale, ossia un esclamazione che esprime la felicità di qualcun altro

> Non per lo mondo, per cui mo s’affanna	
di retro ad Ostïense e a Taddeo,
ma per amor de la verace manna	84
> 
> in picciol tempo gran dottor si feo;	
tal che si mise a circüir la vigna
che tosto imbianca, se ’l vignaio è reo.	87

Non diventa un grande dottore per seguire la strada del diritto [Ostiense] o della medicina [Taddeo], non per affannarsi per il mondo, ma per amor di Dio [la manna è il cibo che viene da Dio]

La Chiesa come vigna, che si secca se non viene curata.

> E a la sedia che fu già benigna	
più a’ poveri giusti, non per lei,
ma per colui che siede, che traligna,	90
non dispensare o due o tre per sei,	
non la fortuna di prima vacante,
non decimas, quae sunt pauperum Dei,	93
addimandò, ma contro al mondo errante	
licenza di combatter per lo seme
del qual ti fascian ventiquattro piante.	96

Dante è cinto dalle 24 piante, che sarebbero i 2 cerchi di beati. San Domenico chiede la licenza di combattere al papato. Al contempo non chiese di tenersi dei soldi. Non chiese di reclamare le eredità senza erede. Non chiese i soldi delle decime, che appartengono ai poveri di Dio.

> Poi, con dottrina e con volere insieme,	
con l’officio appostolico si mosse
quasi torrente ch’alta vena preme;	99
e ne li sterpi eretici percosse	
l’impeto suo, più vivamente quivi
dove le resistenze eran più grosse.	102